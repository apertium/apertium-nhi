Neh niquihtoz ce historia cuando onicatca nitzotzocotzi xa onipiyaya xa queme mahctlactl xihuitl .
Neh niquihlnamiqui oniyaya escuela pero quemazá acmo oniniquiya niyaz porque nocompañeros ohuihuitzcaya de neh porque amo onicpiyaya cualli ticactl o cualli tihlmahtl huan onipinahuiya .
Acmo oniniquiya niyaz in escuela
Zan quemazá neh onichocaya huan oniquilhuaya nomama “ Neh acmo niniqui niyaz in escuela porque nocompañeros nechpinahuiyan que noticachuan nochten tzahtzayactique . ”
Huan nomama onechilhuaya , “ Amo quen ximati , teh xiyo in escuela .
Teh xiyo , ximonechtili queni titlacuiloz , queni titlaleeroz .
Neh niniqui cachi xitlaixmati que neh .
Neh notahhuan amayic onechmandarohque in escuela huan neh axan amo nimati queni nimitzpalehuiz ica motareas .
Por eso mejor teh xiyo in escuela para xitlazalo para teh huan para mopilhuan cuando tiquinpiyaz teh tihuiliz tiquimpalehuiz . ”
Huan nochipa ohcón onechilhuaya nomama , entonces nochipa onictlacamat mas acmo oniniquiyaya niyaz in escuela , pero pues oniya in escuela .
Onicquixte noprimaria , nosecundaria , huan nobachiller .
Neh niquimpiya yeyen nocnihuan tlen ye cihuame huan tlacame ocatca nahuen pero ce yopopoleuh .
Pero de nochten tlen otiochoque zan ye neh oniquestudiaro hasta cuando onipiyaya dieciocho años .
Pero como a veces México es cimi difícil como para ompa cechanchihuaz o para cetiquitiz ompa ye motlani cimi tzocopintzi tomen , huan nochi patiyo .
Entonces cuando neh onipiyaya veinte años , oniquinmacic ciqui compañeras de trabajo otiyahque para Sonora , huan ompa onechilhuique que ompa motiyaca para Estados Unidos .
Pero neh amo onimatiya tleno nicchihuaz mox nimocahuaz o niyaz pero ce de nocompañeras onechilhue que en Estados Unidos cachi motlani tomen .
Pues entonces oniquihtoh “ pues quema niyaz queye amo ? ”
Huan milahuac otihualaque .
Oticatca quemen ome caxtol huan nochi otipanohque .
Axan nican nichanchihua .
Milahuac , amo tlen nimati de non compañeros oticinhualahque .
Pero neh ya nipiya nicaxitiz casi ce caxtol xihuitl nican ich Estados Unidos .
Huan cuando onipiyaya veintinueve años oniquihtoh , “ Neh niyaz in escuela .
Neh niniqui nicaprenderoz clases de queni cectemacaz masajes . ”
Neh nochipa onechpactaya non .
Niquihlnamiqui desde onicatca neh tzotzocotzi , notahhuan cuando oyaya ich in campo otiquitiya oquitlachupahuilaya cintli , itl , o occiqui cositas huan yehhuan nochipa neh onechilhuaya que cimi ociyohque .
Huan neh niquihlnamiqui oniquilhuaya nopapa , “ Pues xonhuiqui , nomotzonpahpachoz nomoztonsobaroz . ”
Huan yeh noyohqui oquipactaya huan nomama noyohqui .
Entonces oniquihtoh , “ Pues , axan nica in Estados Unidos cachi cate oportunidades para in tehhuan . ”
Huan pues oniya in escuela huan notlacauh noyohqui onechpalehue .
Quihtoa , “ Quema xiyo in escuela , cachi cualli para in teh , huan neh nimitzpalehuiz .
Timopalehuizque para teh xiquestudiaroz . ”
Huan milahuac oniya in escuela cuando onipiyaya ome caxtol xihuitl , huan yeh onechyolchicahuato otiquitato in escuela a ver queni catqui para amo monimopolo , entonces yeh oya nohuan .
Bueno , huan ompa neh onimihcuiloto , huan ompa yonimomachtito ome xihuitl huan yeyi tlapohual , huan ompa yonechmacaque nochten noamahuan .
Ya nicpiya nolicencia .
Axan ya nitiquitoc de masajista .
Yaqui nipiya xa queme ce semana de milahuac ya nitiquitoc .
Huan niniqui niquihtoz nin palabras , queme cimi nica niyolpactoc porque nochten tlen oninimilaya nimachilia ya que nicpiya , pues ya nitiquitoc de masajista .
Huan cimi niyolpactoc campa neh nica cimi cerquita de nochan .
Niyo huan nihuitz niquitaqui notzcuin .
O ! Milahuac neh nicpiya ce itzcuintli , itoca Cooper .
Xamo Cooper ?
Tinechcactoc ?
Yeh nica huitztoc notzcuin , quema .
Niquihtoz neh de notzcuin .
Queye ticpiyah nin itzcuintli ?
Por notlahuical .
Yeh oquihtoh , “ Chuhue mo cequita ce itzcuintli , zan mo cequita amo cechualicaz . ”
Huan oniquihtoh “ milahuac ? ”
Huan oquihtoh notlahuical “ quema . ”
Huan yeh zan onechcahcayau porque otiyahque campa ocatca itzcuime huan otictlazohtlaque huan otichualicaque nin itzcuintzintli .
Yeh nixtic .
Yeh de raza pitbull .
Axan nican ticpixtoque in itzcuintli yeh cimi tictlazohtlah notlahuical huan neh timachiliah xa toconeuh .
Nochipa nochi yohualme cochi tohuan .
Hasta quemazá nimachilia que acmo niaqui ich in cama porque yeh nochipa cochi tohuan .
Huan cochzoloni queme neh !
Neh noyohqui nicochzoloni .
Pobre de notlahuical , hasta amo huili cochi .
Bueno za ye oniniquiya niquihtoz nin ce historia y occiqui historias cana niquihtoz cana occe tonal , pero axan za ye nin .
Timotah .
